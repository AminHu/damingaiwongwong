နည်းပညာသင်တန်းသားအလုပ်သင်လက်စွဲစမတ်ဖုန်းအပ်ပလီကေးရှင်းဝန်ဆောင်မှုအားအသုံးပြုရန်သတ်မှတ်စည်းမျဥ်းများ

ဤဝန်ဆောင်မှုအသုံးပြုရန်သတ်မှတ်စည်းမျဥ်းများ(အောက်တွင်「စည်းမျဥ်းများ」ဟုသုံးစွဲမည်)သည် 
နိုင်ငံခြားသားနည်းပညာသင်တန်းသားများကြီးကြပ်ရေးကော်မတီ (အောက်တွင်「ကြီးကြပ်ရေးကော်မတီ」ဟုသုံးစွဲမည်)မှဝန်ဆောင်မှုပေးသောနည်းပညာသင်တန်းသားအလုပ်သင်လက်စွဲစမတ်ဖုန်းအပ်ပလီကေးရှင်း (အောက်တွင်「အပ်ပလီ」ဟုသုံးစွဲမည်)အားအသုံးပြုရန်သတ်မှတ်ထားသောစည်းမျဥ်းများဖြစ်ပြီး
အပ်ပလီသုံးစွဲသူမည်သူမဆိုဤစည်းမျဥ်းများအားလုံးအကျုံးဝင်မည်ဖြစ်သည်။သို့ဖြစ်ပါ၍သုံးစွဲသူများသည်
အပ်ပလီအားအသုံးပြုမည်ဆိုပါကဝန်ဆောင်မှုဆိုင်ရာစည်းမျဥ်းများအားသေချာစွာဖတ်ရှုပြီးမှအသုံးပြုရန်
ပန်ကြားအပ်ပါသည်။

အပိုဒ် ၁ (ဤဝန်ဆောင်မှုဆိုင်ရာစည်းမျဥ်းများအားမိမိဆန္ဒအလျောက်သဘောတူလက်ခံခြင်း)
၁။ သုံးစွဲသူများသည်သတ်မှတ်ထားသောဝန်ဆောင်မှုဆိုင်ရာစည်းမျဥ်းများကိုလိုက်နာပြီးအပ်ပလီအားအသုံးပြု
ရမည်ဖြစ်ပြီးစည်းမျဥ်းများအားသဘောတူလက်မခံပါကအပ်ပလီအသုံးပြုခွင့်မရှိပါ။
၂။ သုံးစွဲသူမှစမတ်ဖုန်းနှင့်အခြားဆက်သွယ်ရေးကိရိယာများတွင်အပ်ပလီအားဒေါင်းလုပ်ပြုလုပ်၍အကောင့်
စာရင်းအသစ်ဖွင့်ပြီးအကောင့်စတင်ဝင်ရောက်အသုံးပြုတာနှင့်တစ်ပြိုင်နက်သုံးစွဲသူနှင့်ကြီးကြပ်ရေးကော်မတီကြားတွင်ဤဝန်ဆောင်မှုဆိုင်ရာစည်းမျဥ်းများအားလုံးစတင်အကျုံးဝင်သက်ရောက်မည်ဖြစ်သည်။
၃။ ကြီးကြပ်ရေးကော်မတီမှအပ်ပလီနှင့်ပတ်သက်၍သုံးစွဲသူထံဆက်သွယ်အကြောင်းကြားရန်လိုအပ်ပါက
ကော်မတီ၏ဆုံးဖြတ်ချက်ပေါ်မူတည်၍အကြောင်းကြားမည်ဖြစ်သည်။


အပိုဒ် ၂ (စည်းမျဥ်းများအားအသစ်ပြန်လည်ပြင်ဆင်ခြင်း၊ ပြောင်းလဲခြင်း)
၁။ ကြီးကြပ်ရေးကော်မတီ၏ဆုံးဖြတ်ချက်ပေါ်မူတည်၍မည်သည့်အချိန်မဆိုစည်းမျဥ်းများအားပြောင်းလဲခြင်း
နှင့်အသစ်ထပ်မံဖြည့်စွက်ခြင်းများပြုလုပ်ခွင့်ရှိသည်။ကြီးကြပ်ရေးကော်မတီမှအထူးတလည်သတ်မှတ်ချက်
မရှိပါကပြင်ဆင်ပြောင်းလဲပြီးသောစည်းမျဥ်းများအားအပ်ပလီ(သို့မဟုတ်)ကြီးကြပ်ရေးကော်မတီ၏ဝက်ဘ်
ဆိုက်တွင်တရားဝင်ထုတ်ပြန်အကြောင်းကြားမည်ဖြစ်သည်။
၂။ ပြောင်းလဲပြင်ဆင်ချက်များအားသုံးစွဲသူမှလက်မခံပါကအပ်ပလီအားဆက်လက်အသုံးပြုခွင့်မရှိပါ။
ပြောင်းလဲပြင်ဆင်ပြီးနောက်ပိုင်းမှာလည်းသုံးစွဲသူသည်အပ်ပလီအားဆက်လက်အသုံးပြုနေပါကပြင်ဆင်ချက်များအားသဘောတူလက်ခံသည်ဟုအလိုအလျောက်သတ်မှတ်မည်ဖြစ်သည်။ကော်မတီမှပြင်ဆင်ချက်နှင့်ပတ်
သက်ပြီးသုံးစွဲသူတစ်ဦးချင်းထံသို့သီးသန့်ဆက်သွယ်အကြောင်းကြားမည်မဟုတ်ပါ။သုံးစွဲသူများသည်ဤဝန်
ဆောင်မှုဆိုင်ရာစည်းမျဥ်းများကိုအခါအားလျော်စွာအချိန်နှင့်တပြေးညီကိုယ်တိုင်ဝင်ရောက်စစ်ဆေး
ကြည့်ရှုပြီးအပ်ပလီအားအသုံးပြုရန်။
၃။ အပ်ပလီဝန်ဆောင်မှုအကြောင်းအရာအချက်အလက်များရေးသားဖော်ပြခြင်းနှင့်ပတ်သက်ပြီးဤဝန်ဆောင်
မှုဆိုင်ရာစည်းမျဥ်းများနှင့်ပြင်ပတွင်ရေးသားဖော်ပြထားသောစည်းမျဥ်းများတစ်စုံတစ်ရာကိုက်ညီမှုမရှိပါက
ယခုရေးသားဖော်ြပထားသောဝန်ဆောင်မှုဆိုင်ရာစည်းမျဥ်းများအားပထမဦးစားပေးအနေဖြင့်သတ်မှတ်မည်
ဖြစ်သည်။

အပိုဒ် ၃ (အပ်ပလီအသုံးပြုမှု)
၁။ သုံးစွဲသူများသည်ကြီးကြပ်ရေးကော်မတီမှသတ်မှတ်ထားသောစည်းမျဥ်းများအားလိုက်နာပြီးအပ်ပလီအား
အမြတ်အစွန်းရရှိရန်အတွက်မဟုတ်ဘဲမိမိကိုယ်တိုင်အတွက်သာအသုံးပြုရမည်ဖြစ်သည်။
၂။ အပ်ပလီအသုံးပြုရန်အတွက်လိုအပ်သောဆက်သွယ်ရေးကိရိယာ၊ဆော့ဝဲ၊အင်တာနက်လိုင်းအစရှိတာတွေ
ကိုသုံးစွဲသူဘက်မှပြင်ဆင်ရမည်ဖြစ်ပြီးအင်တာနက်လိုင်းသုံးစွဲမှု၊ထိန်းသိမ်းခအစရှိတဲ့ကုန်ကျစရိတ်ကိုလည်း
သုံးစွဲသူမှမိမိတို့ဘာသာပေးချေရမည်ဖြစ်သည်။
၃။ သုံးစွဲသူများသည်စာရင်းသွင်းထားသောမိမိတို့အကောင့်များအားကိုယ်တိုင်တာဝန်ယူစီမံခန့်ခွဲသိမ်းဆည်း
ထားရမည်ဖြစ်ပြီးကြီးကြပ်ရေးကော်မတီမှသုံးစွဲသူအကောင့်ဖြင့်စာရင်းသွင်းပြီးအပ်ပလီသုံးစွဲပါကထို
အကောင့်သည်သုံးစွဲသူကိုယ်တိုင်အသုံးပြုလျက်ရှိပြီးအပ်ပလီကိုလည်းအကောင့်ပိုင်ရှင်မှသုံးစွဲသည်ဟု
သတ်မှတ်မည်ဖြစ်သည်။
၄။ အပ်ပလီအသုံးပြုမှုသည်အခမဲ့ဖြစ်သည်။
၅။ အပ်ပလီသုံးစွဲချိန်သည်အခြေခံအားဖြင့်တစ်နှစ်ပတ်လုံး(၃၆၅)ရက်(၂၄)နာရီဟုသတ်မှတ်သည်။သို့သော်
အခြေအနေအကြောင်းကြောင်းကြောင့်အော်ပရေးရှင်းစနစ်ချို့ယွင်းမှုရှိပါကအပ်ပလီသုံးစွဲမှုအချို့ရပ်တန့်ပြတ်တောက်ခြင်းမျိုးရှိနိုင်သည်။
၆။ ကြီးကြပ်ရေးကော်မတီသည်အောက်ဖော်ပြပါကိစ္စရပ်များနှင့်စပ်လျဉ်း၍သက်ဆိုင်ရာဝက်ဘ်ဆိုက်၊အပ်ပလီ
မှတဆင့်သုံးစွဲသူများအားကြိုတင်အသိပေးအကြောင်းကြားခြင်းပြုလုပ်ပြီးအပ်ပလီသုံးစွဲမှုရပ်ဆိုင်းခြင်း၊သုံးစွဲမှုပိတ်ခြင်းအားပြုလုပ်မည်။သို့သော်တစ်စုံတစ်ရာအရေးပေါ်အခြေအနေကြောင့်ချက်ခြင်းရပ်ဆိုင်းပိတ်သိမ်းရန်လိုအပ်ပါကကြိုတင်အသိပေးအကြောင်းကြားခြင်းမရှိဘဲပြုလုပ်မည်ဖြစ်သည်။
(၁)အပ်ပလီအော်ပရေးရှင်းစက်များအားပြုပြင်ထိန်းသိမ်းရန်လိုအပ်ပါက။
(၂)တရားဝင်မှတ်ပုံတင်ထားခြင်းမရှိသောကြားခံအင်တာနက်လိုင်းဝန်ဆောင်မှုဖြစ်ပါက။
(၃)သဘာဝဘေးအန္တရာယ်မီးဘေးရေဘေးအစရှိသောအရေးပေါ်ကိစ္စရပ်များနှင့်အပ်ပလီအော်ပ
ရေးရှင်းစနစ်ကြောင့်တစ်စုံတစ်ရာကြီးမားသောဆုံးရှုံးမှုဖြစ်ပွားပါက။
(၄)ဥပဒေပြဋ္ဌာန်းချက်အရအပ်ပလီအော်ပရေးရှင်းအားဝန်ဆောင်မှုပေးရန်မဖြစ်နိုင်ပါက။
(၅)ကြီးကြပ်ရေးကော်မတီမှအပ်ပလီသုံးစွဲမှုအားရပ်ဆိုင်းရန်၊ပိတ်သိမ်းရန်၊ဆိုင်းငံ့ရန်လိုအပ်သည်ဟု
ဆုံးဖြတ်ပါက။
၇။ ကြီးကြပ်ရေးကော်မတီမှအပ်ပလီသုံးစွဲမှုနှုန်းထားသိသိသာသာတဟုန်ထိုးမြင့်တက်ပါကသုံးစွဲမှုကန့်သတ်
ချက်အားပြုလုပ်နိုင်သည်။

အပိုဒ် ၄ (ဆက်သွယ်ရေးဆိုင်ရာလျှို့ဝှက်ချက်)
ကြီးကြပ်ရေးကော်မတီသည်ဆက်သွယ်ရေးပုဒ်မဥပဒေအပိုဒ်(၄)အရသုံးစွဲသူ၏ကိုယ်ရေးကိုယ်တာအချက်
အလက်များကိုလျှို့ဝှက်ထားမည်ဖြစ်သည်။သို့သော်အောက်ဖော်ပြပါကိစ္စရပ်များနှင့်ကိုက်ညီမှုရှိသောကိစ္စရပ်
ဖြစ်ပေါ်ပါကသတ်မှတ်ထားသောလုပ်ပိုင်ခွင့်ဘောင်အတွင်းမှသုံးစွဲသူ၏ဆက်သွယ်ရေးဆိုင်ရာလျှို့ဝှက်ချက်
ဖြစ်သည့်ကိုယ်ရေးကိုယ်တာအချက်အလက်များကိုကြည့်ရှုခြင်း၊ဖျက်ခြင်းများပြုလုပ်နိုင်သည်။
(၁)ပြစ်မှုဆိုင်ရာတရားဥပဒေ(သို့မဟုတ်)ပြစ်မှုစုံစမ်းစစ်ဆေးရေးအတွက်ကြားဖြတ်ဆက်သွယ်ရေး
ဆိုင်ရာဥပဒေပုဒ်မအရတရားဝင်စေခိုင်းခံရခြင်း(သို့မဟုတ်)တရားရုံးမှတရားဝင်အမိန့်စာ
လက်ခံရရှိပါက။
(၂)ဥပဒေအရအရေးယူခြင်းခံရပါက။
(၃)ဆက်သွယ်ရေးဝန်ဆောင်မှုဆိုင်ရာဆုံးရှုံးမှုလျော်ကြေးပေးဆောင်ခြင်းကန့်သတ်ချက်နှင့်ဝန်ဆောင်မှု
အသုံးပြုသူ(ဆက်သွယ်ရေးပုဒ်မ ချိုးဖောက်သူ)၏ကိုယ်ရေးအချက်အလက်များကြည့်ရှုရန်ရပိုင်ခွင့်
ဥပဒေပုဒ်မအပိုဒ်(၄)အရကိုယ်ရေးအချက်အလက်ကြည့်ရှုရန်ရပိုင်ခွင့်ရှိသည်ဟုကြီးကြပ်ရေး
ကော်မတီမှဆုံးဖြတ်ပါက။
(၄)အသက်အိုးအိမ်၊ခန္တာ၊စည်းစိမ်ကိုကာကွယ်ထိန်းသိမ်းရန်အတွက်လိုအပ်သည်ဟုကြီးကြပ်ရေး
ကော်မတီမှဆုံးဖြတ်ပါက။
(၅)သုံးစွဲသူကိုယ်တိုင်မှသဘောတူလက်ခံပါက။

အပိုဒ် ၅ (အခွင့်အရေးသတ်မှတ်ချက်)
၁။ ကြီးကြပ်ရေးကော်မတီမှသုံးစွဲသူများထံပေးသောဝန်ဆောင်မှု၊ပရိုဂရမ်အစရှိသည့်မူပိုင်ခွင့်(ဤစည်းမျဥ်းများအပါအဝင်သုံးစွဲမှုလမ်းညွှန်စာအုပ်အစရှိသည်)တို့နှင့်ပတ်သက်သောမူပိုင်ခွင့်၊ မူပိုင်ခွင့်ပိုင်ဆိုင်သူ၏
ကိုယ်ကျင့်တရားဆိုင်ရာလူ့အခွင့်အရေး၊ ကုန်အမှတ်တံဆိပ်မူပိုင်ခွင့်အပြင်အခြားသောတီထွင်ဖန်တီးမှုဆိုင်ရာ
မူပိုင်ခွင့်အားလုံးသည်ကြီးကြပ်ရေးကော်မတီ၏မူပိုင်ခွင့်ဖြစ်သည်။
၂။ သုံးစွဲသူသည်ကြီးကြပ်ရေးကော်မတီ၏ဝန်ဆောင်မှု၊ပရိုဂရမ်အစရှိသည့်မူပိုင်ခွင့်များကိုအောက်ဖော်ပြပါ
အချက်များနှင့်အညီအသုံးပြုရမည်။
(၁)သတ်မှတ်ထားသောစည်းမျဥ်းများအတိုင်းမှန်ကန်စွာအပ်ပလီအားစနစ်တကျအသုံးပြုမှသာ။
(၂)ပုံတူပွားခြင်း၊ ပြုပြင်မွမ်းမံခြင်း၊ တည်းဖြတ်ခြင်း၊ ဖြန့်ဖြူးခြင်းမပြုလုပ်ရန်နှင့် ဆော့ဝဲပရိုဂရမ်
ပြောင်းပြန်ရေးဆွဲခြင်း(Reverse engineering)မပြုရန်။
(၃)အမြတ်အစွန်းရရှိရန်ရည်ရွယ်သည်ဖြစ်စေမရည်ရွယ်သည်ဖြစ်စေအပ်ပလီနှင့်မသက်ဆိုင်သူအား
တဆင့်ပြန်လည်အသုံးပြုခွင့်ချေးဌားခြင်း၊ လွှဲပြောင်းခြင်း၊ မူပိုင်ခွင့်ဆက်ခံခွင့်ပေးခြင်း၊ အာမခံခြင်း
မပြုရန်။
(၄)ကြီးကြပ်ရေးကော်မတီ၏တရားဝင်ခန့်အပ်ထားသောတာဝန်ရှိသူမှထုတ်ပြန်ထားသောမူပိုင်ခွင့်နှင့်
ကုန်အမှတ်တံဆိပ်မူပိုင်ခွင့်များကိုပယ်ဖျက်ခြင်း၊ ပြုပြင်ပြောင်းလဲခြင်းမပြုရန်။

အပိုဒ် ၆ (တားမြစ်ထားသောအပြုအမူလုပ်ဆောင်ချက်များ)
 သုံးစွဲသူသည်အပ်ပလီအသုံးပြုရာတွင်ကိုယ်တိုင်ဖြစ်စေတစ်ပါးသူအားစေခိုင်းခြင်းဖြစ်စေအောက်ဖော်ပြပါ
အချက်များနှင့်ညှိစွန်းသောအပြုအမူမျိုးမပြုလုပ်ရန်။
(၁)ဥပဒေ၊တရားရုံးအမိန့်အစရှိသဖြင့်တရားဥပဒေဆိုင်ရာသတ်မှတ်ချက်များကိုချိုးဖောက်သောအပြု
အမူ၊ ဥပဒေချိုးဖောက်မှုကိုအားပေးအားမြောက်ပြုသောအပြုအမူ။
(၂)ပြစ်မှုမြောက်သောအပြုအမူများ(အသိပေးခြင်း၊ ပါဝင်ပတ်သက်ခြင်း၊ ဖြားယောင်းသွေးဆောင်ခြင်း၊
အားပေးအားမြောက်ပြုခြင်းအစရှိသဖြင့်)
(၃)ကြီးကြပ်ရေးကော်မတီ၊ အခြားအပ်ပလီသုံးစွဲသူများနှင့်တစ်ပါးသူအားလိမ်လည်လှည့်ဖြားခြင်းနှင့်
ခြိမ်းခြောက်ခြင်း။
(၄)အများပြည်သူဆိုင်ရာဥပဒေစည်းမျဉ်းစည်းကမ်းများကိုချိူးဖောက်ပြီးလူ့ကျင့်ဝတ်ဖောက်ဖျက်ပါက။
(၅)ကြီးကြပ်ရေးကော်မတီ၊ အခြားအပ်ပလီသုံးစွဲသူနှင့်တစ်ပါးသူ၏မူပိုင်ခွင့်၊ ခွင့်ပြုချက်မရှိဘဲဓာတ်ပုံ
ဗီဒီယိုရိုက်ကူးခြင်း၊ ကိုယ်ရေးကိုယ်တာအချက်အလက်ပေါက်ကြားစေခြင်း၊ နာမည်ဖျက်ခြင်းအစရှိ
သည့်လူ့အခွင့်အရေးချိုးဖောက်မှုများပြုလုပ်ပါက။
(၆)အပ်ပလီအော်ပရေးရှင်းစနစ်၊ စက်ပိုင်းဆိုင်ရာချို့ယွင်းမှုဖြစ်စေရန်အတွက်လုပ်ဆောင်ဖို့သိမ်း
သွင်းခြင်း၊အပ်ပလီဆော့ဝဲဟာ့ဒ်ဝဲပိုင်းဆိုင်ရာချို့ယွင်းမှုကိုအခွင့်ကောင်းယူပြီးကိုယ်ကျိုးအတွက်
အသုံးချပါက။
(၇)ကြီးကြပ်ရေးကော်မတီမှတင်းကြပ်ထားသောအပ်ပလီဆိုင်ရာလျှို့ဝှက်အချက်အလက်များ၊ ထိန်းသိမ်းထားသော‌‌‌ဒေတာအချက်အလက်များအားခွင့်ပြုချက်မရှိဘဲအပြင်သို့ပေါက်ကြားစေပါက။
(၈)အပ်ပလီနှင့်ချိတ်ဆက်ထားသောဆာဗာ၊စနစ်အတွင်းသို့မမှန်မကန်ထိုးဖောက်ဝင်ရောက်ခြင်း၊
ကြီးကြပ်ရေးကော်မတီ၏လျှို့ဝှက်သိမ်းဆည်းထားသောဒေတာအချက်အလက်များကိုမမှန်မကန်ပြောင်းလဲပြင်ဆင်ရေးသားခြင်း၊ ဖျက်ပစ်ခြင်း၊ အပ်ပလီဆာဗာစနစ်အားအလွန်အကျွံဆုံးရှုံး
ပျက်စီးအောင်ပြုလုပ်ခြင်း။
(၉)အပ်ပလီအားပုံတူပွားခြင်း၊ ပေးပို့ခြင်း၊ လွှဲပြောင်းခြင်း၊ ချေးဌားခြင်း၊ ပြုပြင်မွမ်းမံခြင်းများပြုလုပ်ခြင်း။
(၁၀)ရည်ရွယ်ချက်ရှိရှိတမင်တကာမှားယွင်းသောသတင်းအချက်အလက်ဒေတာများအားကြီးကြပ်ရေးကော်မတီသို့ပေးပို့ခြင်း၊ ဖြန့်ဝေခြင်း၊ ပို့စ်တင်ခြင်းများပြုလုပ်ပါက။
(၁၁)ကြီးကြပ်ရေးကော်မတီနှင့်အခြားသုံးစွဲသူများ၏ဒေတာအချက်အလက်များအားရည်ရွယ်ချက်ရှိရှိ
စုဆောင်းခြင်း။
(၁၂)ကြီးကြပ်ရေးကော်မတီ၊ အခြားသုံးစွဲသူများ၊ တစ်ပါးသူများအားဟန်ဆောင်လိမ်လည်လှည့်ဖြားခြင်း။
(၁၃)အခြားသုံးစွဲသူအကောင့်အားအသုံးပြုခြင်း(သို့မဟုတ်)မိမိအကောင့်နှင့်အပ်ပလီသုံးစွဲပိုင်ခွင့်ကို
တစ်ပါးသူအားလွှဲပြောင်းပေးခြင်း ၊ ဌားရမ်းအသုံးပြုစေခြင်း။
(၁၄)ဤစည်းမျဥ်းများနှင့်ဝန်ဆောင်မှုရည်ရွယ်ချက်၊အကျိုးသက်ရောက်မှုအစရှိသည်တို့ကိုချိုးဖောက်
သည်ဟုကြီးကြပ်ရေးကော်မတီမှသတ်မှတ်ပါက။

အပိုဒ် ၇ (ပျက်စီးဆုံးရှုံးမှုလျော်ကြေး)
၁။ သုံးစွဲသူသည်ရည်ရွယ်ချက်ရှိရှိဖြစ်စေ၊မတော်တဆဖြစ်စေ၊သုံးစွဲသူကိုယ်တိုင်(သို့မဟုတ်)တစ်ဆင့်ခံဖြစ်စေ
ဤစည်းမျဥ်းများချိုးဖောက်ပြီးကြီးကြပ်ရေးကော်မတီအားထိခိုက်ဆုံးရှုံးနစ်နာစေပါကဆုံးရှုံးမှုအားလုံး
အတွက်ကုန်ကျစရိတ်(ရှေ့နေစရိတ်၊အလုပ်သမားစရိတ်အစရှိသည့်)လျော်ကြေးငွေအားလုံးကိုသုံးစွဲသူမှ
ပေးဆောင်ရမည်ဖြစ်သည်။
၂။ အပိုဒ်၆ပါတားမြစ်ထားသောအပြုအမူလုပ်‌ဆောင်ချက်တစ်စုံတစ်ရာကျူးလွန်မိ၍သုံးစွဲသူကိုယ်တိုင်ဆုံးရှုံး
နစ်နာခြင်း(သို့မဟုတ်)အခြားသုံးစွဲသူများနှင့်တစ်ပါးသူများအားဆုံးရှုံးနစ်နာစေခြင်းများဖြစ်ပေါ်ပါကချိုးဖောက်သောသုံးစွဲသူ၏တာဝန်သာဖြစ်ပြီးကြီးကြပ်ရေးကော်မတီမှမည်သည့်အတွက်မှတာဝန်ယူဖြေရှင်းပေးမည်
မဟုတ်ပါ။

အပိုဒ် ၈ (အပ်ပလီအသုံးပြုမှုပြီးဆုံးခြင်း)
၁။ သုံးစွဲသူသည်အပ်ပလီအားအန်အင်စတော(Uninstall)ပြုလုပ်၍ဖြစ်စေ၊ ကြီးကြပ်ရေးကော်မတီမှ
သတ်မှတ်ထားသောနည်းလမ်းအတိုင်းမည်သည့်အချိန်မဆိုအပ်ပလီအသုံးပြုမှုပြီးဆုံးခြင်းကိုပြုလုပ်နိုင်သည်။
၂။ သုံးစွဲသူသည်အပ်ပလီအသုံးပြုမှုပြီးဆုံးခြင်းပြုလုပ်ရုံဖြင့်ကြီးကြပ်ရေးကော်မတီ(သို့မဟုတ်)တစ်ပါးသူနှင့်
ပတ်သက်သောဤစည်းမျဥ်းများပါတာဝန်ဝတ္တရားများ၊ ပေးဆောင်ရမည့်လျော်ကြေးငွေများ
(ပျက်စီးဆုံးရှုံးမှုအတွက်လျော်ကြေးအပြင်အခြားသောပေးဆောင်ရမည့်ငွေကြေးများ)ကိုအလုံးစုံကင်းလွတ်
ခွင့်ရသည်ဟုမသတ်မှတ်ပါ။
၃။ ကြီးကြပ်ရေးကော်မတီသည်သုံးစွဲသူမှအပ်ပလီအသုံးပြုမှုပြီးဆုံးခြင်းလုပ်ဆောင်ပြီးနောက်လည်းသုံးစွဲသူမှ
မျှဝေပေးထားသောအချက်အလက်များကိုဆက်လက်သိမ်းဆည်းခြင်း၊ အသုံးပြုခြင်းများပြုလုပ်နိုင်သည်။

အပိုဒ် ၉ (အာမခံအားငြင်းပယ်ခြင်းနှင့်အာမခံကြေးပေးချေမှုအားငြင်းဆိုမှု)
၁။ ကြီးကြပ်ရေးကော်မတီသည်အပ်ပလီဆော့ဝဲဟက်ဝဲပိုင်း၊ IOS version Update ပြုလုပ်ရာတွင်
ဖြစ်ပေါ်လာသောနည်းပညာပိုင်းဆိုင်ရာပြဿနာများနှင့်ပတ်သက်ပြီးမည်သည့်အကြောင်းကြောင့်မှအာမခံမည်မဟုတ်ပါ။
၂။ ကြီးကြပ်ရေးကော်မတီမှသုံးစွဲသူအားအကြောင်းကြားခြင်းမရှိဘဲအပ်ပလီဆိုင်ရာအချက်အလက်အကြောင်း
အရာအားလုံး(သို့မဟုတ်)တစ်စိတ်တစ်ပိုင်းအားပြင်ဆင်ပြောင်းလဲခြင်း၊ဖြည့်စွက်ထည့်သွင်းခြင်း၊ဖျက်ခြင်းနှင့်အပ်ပလီဝန်ဆောင်မှုပေးခြင်းကိုလည်းရပ်ဆိုင်းခြင်း၊ဖျက်သိမ်းခြင်း၊ပိတ်သိမ်းခြင်းများပြုလုပ်နိုင်ပြီးထိုသို့
ပြုလုပ်ခြင်းကြောင့်ဖြစ်ပေါ်လာသောဆုံးရှုံးမှုများအတွက်ကြီးကြပ်ရေးကော်မတီမှတာဝန်ယူဖြေရှင်းပေးမည်
မဟုတ်ပါ။
၃။ သုံးစွဲသူများသည်App Store,Google Play Store အစရှိတဲ့App Storeများ၏ဝန်ဆောင်မှုဆိုင်ရာ စည်းမျဉ်းများနှင့်အော်ပရေးရှင်းစနစ်လမ်းညွှန်ချက်များပြောင်းလဲပြင်ဆင်ခြင်းကြောင့်အပ်ပလီအသုံးပြုမှု
ကန့်သတ်ခြင်းကိစ္စရပ်များဖြစ်ပေါ်လာနိုင်ချေရှိကြောင်းလက်ခံသဘောပေါက်ရန်။
၄။ အပ်ပလီသုံးစွဲမှုနှင့်ပတ်သက်၍သုံးစွဲသူအချင်းချင်း(သို့မဟုတ်)အခြားတစ်ဦးတစ်ယောက်နှင့်အငြင်းပွားမှု
တစ်စုံတစ်ရာဖြစ်ပွားပါကသုံးစွဲသူမှကြီးကြပ်ရေးကော်မတီအားအသိပေးအကြောင်းကြားပြီးမိမိဘာသာ
တာဝန်ယူဖြေရှင်းရမည်ဖြစ်သည်။ကြီးကြပ်ရေးကော်မတီအနေဖြင့်ဖြစ်ပေါ်လာသောမည်သည့်အငြင်းပွားမှု
တစ်စုံတစ်ရာအတွက်မှတာဝန်ယူဖြေရှင်းပေးမည်မဟုတ်ပါ။
၅။ ကြီးကြပ်ရေးကော်မတီမှအပ်ပလီအသုံးပြုမှုကြောင့်သုံးစွဲသူ၌တစ်စုံတစ်ရာထိခိုက်ဆုံးရှုံးမှုဖြစ်ပေါ်ပါက
မည်သို့ပင်ဖြစ်စေလုံးဝတာဝန်ယူဖြေရှင်းပေးမည်မဟုတ်ပါ။

အပိုဒ် ၁၀ (အခြားပြင်ပဝန်ဆောင်မှုအသုံးပြုခြင်း)
၁။ သုံးစွဲသူသည်အပ်ပလီသုံးစွဲမှုဆိုင်ရာအခြားသောပြင်ပဝန်ဆောင်မှုကိုအသုံးပြုပါကဤဝန်ဆောင်မှုဆိုင်ရာ
စည်းမျဉ်းများသာမကသက်ဆိုင်ရာပြင်ပဝန်ဆောင်မှုဆိုင်ရာစည်းမျဉ်းများနှင့်သတ်မှတ်ချက်များ(ပြောင်းလဲပြင်ဆင်ချက်များ၊ပြောင်းလဲပြင်ဆင်ပြီးနောက်သတ်မှတ်စည်းမျဉ်းအားလုံးကိုဆိုလိုသည်) ကိုလိုက်နာရမည်။
၂။ ပြင်ပဝန်ဆောင်မှုကိုအသုံးပြုပါကသုံးစွဲသူနှင့်ဝန်ဆောင်မှုပေးသောသက်ဆိုင်ရာကုမ္ပဏီ၏တာဝန်သာ
ဖြစ်ပြီးကြီးကြပ်ရေးကော်မတီမှပြင်ပဝန်ဆောင်မှုကိုအသုံးပြုပြီးဖြစ်ပေါ်လာသောနည်းပညာပိုင်းဆိုင်ရာ
ပြဿနာ၊အခြားသုံးစွဲသူများနှင့်ပတ်သက်သောအာမခံမှုအစရှိသည့်ကိစ္စရပ်များနှင့်ပတ်သက်ပြီးတစ်စုံတစ်ရာအာမခံမှု၊တာဝန်ယူမှုမျိုးပြုလုပ်မည်မဟုတ်ပါ။
အပိုဒ် ၁၁ (အခြေခံတရားစီရင်ရေးဥပဒေနှင့်တရားစီရင်ပိုင်ခွင့်)
၁။ ဤဝန်ဆောင်မှုဆိုင်ရာစည်မျဉ်းများ၏မူလအရင်းအမြစ်သည်ဂျပန်ဘာသာဖြင့်ရေးသားသည်ဟုသတ်မှတ်
ပြီးတရားစီရင်ရေးသည်လည်းဂျပန်နိုင်ငံ၏အခြေခံတရားစီရင်ရေးဥပဒေအတိုင်းလိုက်နာစီရင်ကျင့်သုံးမည်။
၂။ အပ်ပလီဆိုင်ရာအငြင်းပွားမှု၊ စုံစမ်းစစ်ဆေးမှုအတွက်တိုကျိုခရိုင်တရားရုံးအားပထမအဆင့်ဦးစားပေးတရား
စီရင်ပိုင်ခွင့်ရှိသောတရားရုံးအဖြစ်သတ်မှတ်မည်။

[သတ်မှတ်ပြဋ္ဌာန်းရက်]
ဤဝန်ဆောင်မှုဆိုင်ရာစည်းမျဉ်းများအား(2021)ခုနှစ်၊(2)လပိုင်း၊(1)ရက်နေ့၌စတင်သတ်မှတ်ပြဋ္ဌာန်းသည်။



