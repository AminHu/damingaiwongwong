[Technical Intern Trainee Handbook para sa Smartphone Application] 
Tuntunin ng Paggamit

Kasunduan sa tuntunin ng paggamit (tinutukoy mula rito bilang “Tuntunin”) ng“Technical Intern Trainee Handbook para sa Smartphone Application” (tinutukoy mula rito bilang“App”) mula sa  Organisasyon ng Technical Intern Training (tinutukoy mula rito bilang “ang Organisasyon”) tumutukoy sa mga kondisyon para sa paggamit ng App na ito, at nalalapat sa lahat ng mga customer (tinutukoy mula rito bilang “User”) na gagamit ng App na ito. Kailangan na basahing mabuti ng Users ang Tuntunin bago gamitin ang App na ito.

Artikulo 1 (Kasunduan sa Tuntunin ng Paggamit)
1   Dapat gamitin ng User ang App na ito ayon sa probisyon ng Tuntunin na ito, at hindi maaaring gamitin ang aplikasyon na ito kung hindi siya sang-ayon sa Tuntuning ito.

2   Kapag kinopya ng User ang App na ito sa smartphone o sa iba pang terminal ng impormasyon, nag-rehistro o log in, ang Kontrata sa Paggamit sa pagitan ng User at ng Organisasyon na naaayon sa probisyon ng Tuntuning ito (tutukuyin mula rito  bilang “Kontrata ng Paggamit”) ay mapapatibay.

3   Ang pakikipag-ugnayan sa mga User ng App na ito ay isasagawa ng Organisasyon sa paraan na nararapat. 

Artikulo 2 (Pagbabago at rebisyon ng Tuntuning ito)
1   Maaaring dagdagan o baguhin ng Organisasyon ang laman ng Tuntuning ito kahit kailan ayon sa kanilang pagpapasiya. Ang binagong Tuntunin ng paggamit ay ilalagay sa App na ito o sa website na pinapangasiwaan ng Organisasyon, maliban na lamang kung tinukoy ng Organisasyon.

2    Kung hindi sang-ayon ang User sa binagong Tuntunin, hindi maaaring gamitin ang App na ito. Kung patuloy na gagamitin ng User ang App na ito kahit na binago na ang Tuntunin, ituturing na sumang-ayon ang User sa binagong Tuntunin. Karagdagan dito, hindi namin aabisuhan ang mga User isa-isa tungkol sa mga pagbabago o karagdagan sa Tuntuning ito. Bago gamitin ang App na ito, ang User ay responsable na tingnan paminsan-minsan ang pinakabagong laman ng Tuntuning ito.

3    Ang Tuntuning ito ay may mas higit na kahalagahan at susundin kapag ang paglalarawan sa laman ng serbisyo ng App na labas sa Tuntunin ay naiiba mula sa laman ng Tuntuning ito.

Artikulo 3 (Paggamit ng App na ito)
1   Maaaring gamitin ng User ang App na ito sa pansarili at hindi komersyal na gamit ayon sa paraan na tinukoy ng Organisasyon.

2    Ang paghahanda at pangangalaga ng mga terminal ng impormasyon, software, at linya ng komunikasyon at iba pang paligid ng komunikasyon na kailangan para sa paggamit ng App na ito ay dapat isagawa sa gastos at pananagutan ng User.

3   Pinapangasiwaan ng User ang kanyang account ayon sa kanyang pansariling peligro, at kapag ginagamit ang App na ito sa account ng User, itinuturing ng Organisasyon na ang User na may-ari ng account ang gumamit ng App na ito.

4   Ang paggamit ng App na ito ay libre.

5   Ayon sa patakaran, ang oras na maaaring gamitin ang App na ito ay 24 na oras sa isang araw, 365 na araw sa isang taon. Subalit, depende sa lagay ng pagpapatakbo ng sistema ng pangangasiwa, ang ilang tungkulin ng App na ito ay maaaring hindi handa.

6   Kung sa tingin ay nababagay at napapasailalim ng kahit ano sa mga sumusunod na bagay, posible para sa Organisasyon na suspindihin ang User o ang paggamit ng App na ito bago o pagkatapos itong ilagay sa aming website.
(1) Kapag may nakatakdang pagsasaayos ng kagamitan ng pagpapatakbo at iba pa ng App na ito.
(2) Kapag ang tagapagpadala ng serbisyo ng telekomunikasyon ay hindi nasa kondisyon.
(3) Kapag may natural na sakuna, kaganapan o iba pang hindi inaasahang pangyayari, o may malaking pagkakamali na kaugnay sa pagpapatakbo ng App na ito.
(4) Kapag imposibleng patakbuhin ang App na ito dahil sa batas at regulasyon o mga hakbang na base rito.
(5) At, kapag nagpasya ang Organisasyon na kailangan na itigil, gambalain o isuspinde ang paggamit ng App na ito.

7   Maaaring maghigpit ang Organisasyon sa paggamit ng App na ito kapag labis ang paggamit. 

Artikulo 4 (Pagiging Kompidensiyal ng Komunikasyon)
Ayon sa ikaapat na artikulo ng “Telecommunications Business Act”, poprotektahan ng Organisasyon ang pagiging kompidensyal ng komunikasyon ng User. Subalit, kapag angkop ang kahit ano sa ito, maaaring tingnan o burahin ng Organisasyon ang impormasyon na kaugnay sa pagiging kompidensyal ng komunikasyon ng User sa loob ng saklaw na tinutukoy sa bawat nakatala.
(1) Kapag may isinagawa na sapilitang pamamahagi o utos ng korte ayon sa probisyon ng Kodigo ng Patakarang Pangkriminal o ang Batas Tungkol sa Pangharang ng Komunikasyon para sa Kriminal na Imbestigasyon.
(2) Kapag may parusang administratibo ayon sa batas at regulasyon.
(3) Kapag tinukoy ng Organisasyon na ang mga kinakailangan para sa pagsisiwalat ay natugunan ayon sa Ikaapat na Artikulo ng Batas sa Limitasyon ng Pananagutan para sa Pinsala ng Tinukoy na Tagapagdala ng Serbisyo ng Telekomunikasyon at Karapatan na Humiling ng Pagsisiwalat ng Pagkakakilanlan ng Impormasyon ng mga Nagpadala.
(4) Kapag tinukoy ng Organisasyon na kinakailangan para sa proteksiyon ng buhay ng tao, katawan o pag-aari.
(5) Kapag nakuha ang pagsang-ayon ng User.

 Artikulo 5 (Pagpapatungkol ng Karapatan)
1   Lahat ng serbisyo, programa at iba’t ibang gawa na copyrighted ng Organisasyon sa User (kasali ang Tuntuning ito at manual ng pamamaraan ng paggamit at iba pa gaya sa ibaba), lahat ng karapatan kaugnay ng copyrights, moral na karapatan, karapatan sa tatak-pangkalakal at iba pang karapatan sa intelektwal na pagmamay-ari, kasanayan at iba pang intelektwal na pagmamay-ari ng Organisasyon.

2    Sa paggamit ng App na ito, panghahawakan ng User ang lahat ng mga serbisyo, programa at iba’t ibang gawa na copyrighted na inalaan ng Organisasyon sa mga User gaya ng mga sumusunod.
(1) Para sa tamang paggamit ng App na ito, gamitin lamang nang ayon sa Tuntuning ito.
(2) Huwag kopyahin, baguhin, i-edit, ipamahagi at iba pa, at huwag i-reverse engineer.
(3) Huwag ipahiram, ilipat o ipasundan sa ibang partido, o gawing collateral, hindi alintana kung ito ay para sa komersyal na hangarin.
(4) Huwag burahin o baguhin ang anunsyo sa copyright o tatak-pangkalakal na ipinakita ng tao na itinalaga ng Organisasyon.

Artikulo 6 (Ipinagbabawal na Gawain)
Kapag ginagamit ang App na ito, hindi maaaring gawin ng User ang mga sumusunod na aksyon o gawain, siya man o ng ikatatlong partido.
(1)	Mga gawain na lumalabag o humihimok sa batas, desisyon ng korte, desisyon o utos, mga hakbang administratibo na binubuklod ayon sa batas.
(2)	Mga gawain na maaaring humatong sa krimen (kasali ang abiso, pagkakasangkot, pagtawag-pansin, panghihingi o promosyon).
(3)	Panloloko o banta laban sa Organisasyon, ibang Users at ibang partido.
(4)	Mga gawain na sumasalakay sa kaayusang pampubliko at moral o maaaring makapinsala sa mabuting kaugalian at kasanayan
(5)	Mga gawain na lumalabag sa karapatang intelektwal na pagmamay-ari, karapatang panglarawan, pribado, dangal, o iba pang karapatan o interes ng Organisasyon o ibang mga User o ibang partido.
(6)	Mga gawain na naghihikayat ng hindi paggana ng App na ito o mga gawain na gumagamit ng malfunctions.
(7)	Paghahayag ng impormasyon na tinukoy ng Organisasyon bilang kompidensyal kaugnay ng App na ito, nang walang pahintulot ng Organisasyon.
(8)	Walang pahintulot na access sa sistema kaugnay ng App na ito, walang pahintulot na muling pagsulat o pagbura ng impormasyong nakalagay sa aming kagamitan, o gawain na nagdudulot ng pagpapabigat sa App na ito o sa server ng Organisasyon at iba pa.
(9)	Pagkopya, pagkalat, paglipat, pagpapaupa o pag-iiba ng App na ito.
(10)	Sadyang pagpapadala, pagsisiwalat o paglantad ng maling impormasyon, datos at iba pa sa Organisasyon.
(11)	Mga gawin na naglalayon magkolekta ng impormasyon ng Organisasyon o iba pang User.
(12)	Pagpapanggap bilang mismong Organisasyon, ibang User o ibang partido.
(13)	Paggamit na account ng ibang tao, o pagpapaupa o paglipat ng sariling account o ibang karapatan at obligasyon kaugnay ng App na ito.
(14)	Iba pang mga gawain na sa tingin ng Organisasyon na hindi karapat-dapat at labag sa layunin at intensyon ng Tuntunin at App na ito.

 Artikulo 7 (Kabayaran sa mga Pinsala)
1   Sa kaganapan ng tuwiran o hindi tuwirang pinsala sa Organisasyon dulot ng paglabag ng User sa Tuntuning ito o iba pang balak o kapabayaan, dapat magbayad ang User sa Organisasyon para sa lahat ng pinsala (gaya ng gastos propesyonal, gastos sa abogado, kasali ang gastos ng Organisasyon para sa pagtugon).

2   May pananagutan ang User sa anumang pinsala na dulot ng paggawa ng ipinagbabawal na gawain na tinukoy sa naunang artikulo, o kahit anong pinsala dulot ng User sa ibang gumagamit o ibang partido.

 Artikulo 8 (Wakas ng Paggamit ng App na ito)
1    Maaaring ihinto ng User ang paggamit ng App na ito kahit kailan sa pamamagitan ng pag-uninstall ng App na ito o iba pang pamamaraan na tinukoy ng Organisasyon.

2    Kahit na sa paghinto ng paggamit ng App na ito, ang User ay hindi malaya sa lahat ng obligasyon at pananagutan (kabilang na ang mga pinsala, ngunit hindi limitado) sa ilalim ng kontrata ng paggamit sa Organisasyon o ibang partido.

3    Maaaring panatilihin o gamitin ng Organisasyon ang impormasyon ibinigay ng User sa Organisasyon kahit na pagkatapos nitong gamitin ang App na ito.

 Artikulo 9 (Pagtatatuwa sa Garantiya at Pagka-exempt mula sa Obligasyon)
1    Hindi ginagarantiya ng Organisasyon ang pagpapatakbo ng App na ito, suporta sa pag-upgrade ng terminal OS, at iba pa, o iba pang ligtas na probisyon ng App na ito.

2    Maaaring baguhin, dagdagan o tanggalin ang lahat o bahagi ng laman ng App na ito nang walang paunang abiso sa User, o maaaring suspindihin, kanselahin, o ihinto ang lahat o bahagi ng probisyon ng App na ito. Hindi gagampanan ng Organisasyon ang kahit anong pananagutan sa kahit anong pinsala na dulot ng User sa pamamagitang ng mga hakbang sa seksyon na ito.

3    Kinikilala ng User na ang paggamit na bahagi o lahat sa App ng ito ay maaaring paghigpitan dahil sa pagbabago sa Tuntunin ng paggamit at patakaran ng operasyon ng mga app store gaya ng App Store at Google Play.

4    Kapag nagkaroon ng pagtatalo sa pagitan ng mga User o sa pagitan ng User at ibang partido o kaugnay ng App na ito, kailangan abisuhan ng User ang Organisasyon at ayusin sa kanyang pansariling peligro at gastos. Hindi obligado ang Organisasyon na makisali sa pagtatalo at walang pananagutan ukol dito.

5   Walang pananagutan ang Organisasyon sa kahit anong pinsala dulot sa User, o gawa ng User na kaugnay sa paggamit ng App na ito.

Artikulo 10（Paggamit ng external service）
1	Ang User, kapag ginagamit ang App na ito, at gumagamit ng external service, at iba pa, dagdag sa Tuntuning ito, ay kailangan sundin ang tuntunin ng paggamit na tinukoy ng external service (kung ang tuntunin ng paggamit ay nabago, at iba pa, kabilang na ang kondisyon pagkatapos ng pagbabago)
2　 Ukol sa external services, ang kompanya o indibidwal na nagbibigay ng panlabas na serbisyo ay responsable, at ang Organisasyon ay walang garantiya sa operasyon, kawastuhan, kakayahang magamit, depekto at iba pa para sa serbisyong panlabas. Hindi ginagarantiyahan ng Organisasyon ang karapatan ng ikatatlong partido na hindi lalabag, hindi ma-upgrade ang terminal OS o iba pang ligtas na probisyon ng App na ito.

Artikulo 11 （Namamahalang batas at hurisdiksyon sa kasunduan）
1　Ang opisyal na text ng mga Tuntuning ito ay nasa bersyong Hapon at ang namamahalang batas ay batas ng Hapon.
2　Ang Tokyo District Court ay mayroong ekslusibong hurisdiksyon sa kasunduan sa lahat ng mga hindi pagkakasundo na nagmumula sa o kaugnay sa App na ito. 

【Karagdagang probisyon】
・Ang Tuntuning ito ay epektibo mula 2021 Taon 2 Buwan 1 Araw.
