เงื่อนไขการใช้บริการ “  คู่มือผู้ฝึกงานด้านเทคนิคแอปพลิเคชันสำหรับสมาร์ทโฟน ” 
เงื่อนไขการใช้บริการนี้ (ซึ่งต่อไปนี้เรียกว่า “เงื่อนไขนี้”) จัดทำขึ้นโดย องค์กรผู้ฝึกงานด้านเทคนิคสำหรับชาวต่างชาติ    (ซึ่งต่อไปนี้เรียกว่า  “ OTIT ” )   ให้บริการ    “  คู่มือผู้ฝึกงานด้านเทคนิคแอปพลิเคชันสำหรับสมาร์ทโฟน ”
(ซึ่งต่อไปนี้เรียกว่า  “ แอปพลิเคชันนี้ ” )  มีข้อกำหนดเกี่ยวกับเงื่อนไขการใช้บริการและบังคับใช้กับลูกค้าทุกคนที่ใช้บริการ
แอปพลิเคชันนี้ (ซึ่งต่อไปนี้เรียกว่า “ ผู้ใช้ ”)  ผู้ใช้ ควรอ่านข้อกำหนดเงื่อนไขนี้อย่างละเอียดก่อนใช้บริการแอปพลิเคชันนี้
ข้อ 1  (การยอมรับเงื่อนไขนี้)
１  ผู้ใช้จะใช้บริการแอปพลิเคชันนี้ ตามข้อกำหนดเงื่อนไขการใช้บริการและผู้ใช้ไม่สามารถใช้บริการแอปพลิเคชันนี้ได้ เว้นแต่จะยอมรับเงื่อนไขนี้
２ เมื่อผู้ใช้ดาวน์โหลดแอปพลิเคชันนี้ผ่านทางสมาร์ทโฟนหรืออุปกรณ์อื่น ๆ และได้ลงทะเบียนใหม่หรือเข้าสู่ระบบ สัญญาการใช้บริการระหว่าง ผู้ใช้กับ OTIT (ซึ่งต่อไปนี้เรียกว่า “ สัญญาการใช้บริการ ”)
３    ทาง OTIT จะติดต่อผู้ใช้ เกี่ยวกับแอปพลิเคชันนี้ โดยวิธีการที่ OTIT พิจารณาแล้วเห็นว่าเหมาะสม
ข้อ 2  (การแก้ไขและเปลี่ยนแปลงเงื่อนไขนี้)
１   OTIT สามารถเปลี่ยนแปลงเพิ่มเติมเนื้อหาในเงื่อนไขนี้ได้ตลอดเวลา ตามดุลยพินิจของ OTIT หลังจากเงื่อนไขนี้ได้มีการเปลี่ยนแปลง จะมีการประกาศแจ้งบนแอปพลิเคชันนี้ หรือบนเว็ปไซต์ที่ดำเนินการโดย OTIT เว้นแต่จะระบุไว้เป็นอย่างอื่นโดย OTIT
２   หากผู้ใช้ไม่ยอมรับเงื่อนไขนี้ หลังจากมีการเปลี่ยนแปลงก็จะไม่สามารถใช้บริการแอปพลิเคชันนี้ได้ แต่หากกรณีที่ผู้ใช้ยังคงใช้แอปพลิเคชันนี้ต่อไป หลังจากมีการเปลี่ยนแปลงเงื่อนไขนี้ ถือว่าผู้ใช้ได้ยอมรับเงื่อนไขที่ได้เปลี่ยนแปลงแล้ว นอกจากนี้ทาง OTIT จะไม่มีการแจ้งให้ผู้ใช้ทราบเป็นรายบุคคล เกี่ยวกับการเปลี่ยนแปลงหรือการเพิ่มเติมเงื่อนไขนี้
      เป็นความรับผิดชอบของผู้ใช้ที่สามารถตรวจสอบเนื้อหาล่าสุดของเงื่อนไขนี้ได้ตลอดเวลาก่อนที่จะใช้บริการแอปพลิเคชันนี้
３ นอกเหนือจากเงื่อนไขนี้ หากเนื้อหาการให้บริการของแอปพลิเคชันนี้ มีเนื้อหาที่แตกต่างจากเงื่อนไขนี้ให้ถือเงื่อนไขนี้เป็นหลัก
ข้อ 3  (การใช้บริการแอปพลิเคชันนี้ )
１　ผู้ใช้สามารถใช้แอปพลิเคชันนี้ เพื่อการใช้งานส่วนบุคคลเท่านั้นและจะไม่ใช้ในเชิงพาณิชย์ ตามที่ OTIT ได้กำหนด
２    การจัดเตรียมการบำรุรักษา อุปกรณ์ ซอฟต์แวร์ สายการสื่อสารและสภาพแวดล้อมการสื่อสารอื่น ๆ ที่จำเป็นสำหรับการใช้บริการแอปพลิเคชันนี้ จะต้องดำเนินการด้วยค่าใช้จ่ายและความรับผิดชอบของผู้ใช้เอง
３    ผู้ใช้ต้องจัดการดูแลรับผิดชอบบัญชีของผู้ใช้เอง เมื่อแอปพลิเคชันนี้ถูกใช้โดยบัญชีของผู้ใช้ ทาง OTIT จะถือว่าผู้ใช้   ที่ถือบัญชีได้ทำการใช้แอปพลิเคชันนี้เอง
４    ไม่มีค่าธรรมเนียมในการใช้บริการสำหรับแอปพลิเคชันนี้ 
５  ตามหลักทั่วไปแล้วแอปพลิเคชันนี้สามารถใช้บริการได้ตลอด 24 ชั่วโมง 365 วันต่อปี แต่ฟังก์ชันบางอย่างของแอปพลิเคชันนี้อาจไม่สามารถใช้งานได้ ทั้งนี้ ขึ้นอยู่กับสถานะการจัดการดูแลการทำงานของระบบ 
６   หากมีกรณีข้อใดข้อหนึ่งดังต่อไปนี้ ทาง OTIT สามารถพิจารณาระงับหรือหยุดให้บริการชั่วคราวของแอปพลิเคชัน นี้ โดยการประกาศแจ้งบนเว็บไซต์ของ OTIT หรือบนแอปพลิเคชันนี้ให้ผู้ใช้ทราบล่วงหน้า แต่ในกรณีฉุกเฉินจะระงับหรือหยุดให้บริการชั่วคราวของแอปพลิเคชันนี้ สามารถทำได้โดยไม่ต้องแจ้งให้ทราบล่วงหน้า 
（１）	กรณีมีแผนกำหนดการในการบำรุงรักษาอุปกรณ์การให้บริการของแอปพลิเคชันนี้
（２）	กรณีที่ไม่มีการให้บริการจากบริษัทผู้ให้บริการทางโทรคมนาคม
（３）	กรณีเกิดภัยทางธรรมชาติ เกิดเหตุการณ์ไม่ปกติหรือเหตุการณ์ฉุกเฉินอื่นๆ หรือเกิดเหตุขัดข้องที่เกี่ยวข้องกับการให้บริการของแอปพลิเคชันนี้
  　（４）　กรณีเนื่องจากข้อจำกัดทางกฎหมาย ไม่สามารถให้บริการแอปพลิเคชันนี้ได้
  　 （５）    นอกจากนั้น ในกรณีที่ OTIT ได้ใช้ดุลยพินิจแล้วเห็นว่ามีความจำเป็นที่ต้องทำการระงับหรือหยุดให้บริการชั่วคราวของแอปพลิเคชันนี้ 
７　กรณีมีการใช้บริการแอปพลิเคชันนี้พร้อมกันเป็นจำนวนมากในเวลาเดียวกัน ทาง OTIT สามารถจำกัดการให้บริการแอปพลิเคชันนี้ได้
ข้อ 4  (ความลับในการสื่อสาร)
ตามมาตรา 4 ของกฎหมายธุรกิจโทรคมมนาคม ทาง OTIT จะเก็บความลับการสื่อสารของผู้ใช้ แต่ถ้าในกรณีที่เข้าข่ายข้อใดข้อหนึ่งดังต่อไปนี้  ทาง OTIT สามารถดูหรือลบข้อมูลที่เกี่ยวกับความลับของผู้ใช้แต่ละรายการได้
（１）	กรณีมีการบังคับใช้หรือคำสั่งศาลตามบทบัญญัติของกฎหมายอาญาหรือกฎหมายว่าด้วยการสกัดกั้นการสื่อสารเพื่อการสอบสวนคดี 
（２）	กรณีมีการลงโทษทางปกครองตามกฎหมายและข้อบังคับ
（３）	กรณีที่ OTIT ได้ใช้ดุลยพินิจแล้วเห็นว่าเป็นไปตามข้อกำหนดสำหรับคำขอเปิดเผยเกี่ยวกับการจำกัดความรับผิดต่อความเสียหายของผู้ให้บริการโทรคมนาคม และการเปิดเผยข้อมูลของผู้โทร ตามมาตรา 4  
（４）	กรณีที่ OTIT ได้ใช้ดุลยพินิจแล้วเห็นว่าจำเป็นต้องปกป้องรักษา ชีวิต ร่างกายและทรัพย์สิน
（５）	กรณีได้รับความยินยอมจากผู้ใช้
ข้อ 5  (แสดงที่มาของสิทธิ์)
１   การบริการทั้งหมดโดย OTIT ที่จัดให้บริการแก่ผู้ใช้ โปรแกรมและผลงานต่าง ๆที่มีลิขสิทธิ์ (รวมถึง เงื่อนไขการใช้บริการและคู่มือขั้นตอนการใช้ ตามด้านล่างนี้) ที่เกี่ยวกับลิขสิทธิ์และสิทธิในธรรมสิทธิ์ สิทธิ์ทั้งหมดที่เกี่ยวข้องสิทธิ์ในเครื่องหมายทางการค้าและสิทธิ์ในทรัพย์สินทางปัญญาอื่น ๆ ตลอดจนความรู้และทรัพย์สินทางปัญญาอื่น ๆ เป็นของ OTIT
２    ผู้ใช้บริการแอปพลิเคชันนี้ ต้องใช้โปรแกรมและงานอันมีลิขสิทธิ์ต่าง ๆ ทั้งหมด ตามที่ OTIT ระบุไว้ดังนี้
（１）	ใช้เพื่อการใช้บริการแอปพลิเคชันนี้อย่างเหมาะสมตามเงื่อนไขนี้เท่านั้น
（２）	ห้ามคัดลอก ดัดแปลง แก้ไข แจกจ่าย ฯลฯ หรือการทำวิศวกรรมย้อนกลับ(Reverse engineering)
（３）	ห้ามมิให้ ยืม โอน หรือให้บุคคลที่สาม หรือนำไปเป็นหลักค้ำประกัน ไม่ว่าจะเป็นไปเพื่อการค้าหรือไม่
ก็ตาม 
（４）	ห้ามลบหรือเปลี่ยนแปลงอันงานที่มีลิขสิทธิ์ หรือเครื่องหมายทางการค้า แสดงโดยบุคคลที่ OTIT กำหนด 
ข้อ 6    (ห้ามกระทำ)
เมื่อใช้บริการแอปพลิเคชันนี้ ผู้ใช้หรือโดยบุคคลที่สาม จะไม่กระทำการข้อใดข้อหนึ่งดังต่อไปนี้
（１）	การกระทำที่ละเมิดข้อกฎหมาย คำพิพากษาของศาล การตัดสินหรือคำสั่ง หรือมาตรการทางการปกครองที่มีผลผูกพันทางกฎหมาย หรือเป็นการกระทำที่ส่งเสริมการกระทำดังกล่าว
（２）	การกระทำที่นำสู่อาญชกรรมหรือการกระทำที่อาจทำให้เกิดขึ้น  (รวมถึง การทราบล่วงหน้า การมีส่วนร่วม การชักชวน  การสนับสนุน เป็นต้น) 
（３）	การฉ้อโกงหรือการกระทำที่คุกคามต่อ OTIT หรือผู้ใช้บริการรายอื่น หรือบุคคลที่สาม 
（４）	การกระทำที่ขัดต่อความสงบเรียบร้อยและศีลธรรมอันดี หรือการทำลายศีลธรรมอันดี
（５）	 การกระทำที่ละเมิดในทรัพย์สินทางปัญญา สิทธิ์ในภาพบุคคล ความเป็นส่วนตัว เกียรติยศ หรือสิทธิหรือผลประโยชน์อื่น ๆ ของ OTIT หรือผู้ใช้บริการรายอื่นหรือบุคคลที่สาม
（６）	การกระทำที่ทำให้แอปพลิเคชันนี้ทำงานผิดปกติหรือใช้งานผิดปกติหรือทำงานผิดพลาด
（７）	การเปิดเผยข้อมูลที่ OTIT กำหนดให้เป็นความลับเกี่ยวกับแอปพลิเคชันนี้ โดยไม่ได้รับความยินยอมจาก OTIT
（８）	การเข้าถึงระบบที่เชื่อมต่อแอปพลิเคชันนี้โดยไม่ได้รับอนุญาตหรือการทำซ้ำหรือการลบข้อมูลที่เก็บไว้ในอุปกรณ์ของ OTIT ที่ไม่ได้รับอนุญาต   หรือการกระทำที่เป็นการสร้างภาระให้แอปพลิเคชันนี้ หรือ เซิร์ฟเวอร์ของ OTIT มากเกินไป
（９）	การคัดลอก ส่งต่อ โอน ให้ยืม หรือการแก้ไข แอปพลิเคชันนี้ 
（１０）	การกระทำโดยเจตนา ส่งข้อมูลเท็จไปยัง OTIT หรือการเผยแพร่หรือประกาศในที่สาธารณะ
（１１）	การกระทำเพื่อวัตถุประสงค์รวมรวบข้อมูลของ OTIT และผู้ใช้บริการรายอื่น
（１２）	การแอบอ้างเป็น OTIT และผู้ใช้บริการรายอื่นหรือเป็นบุคคลที่สาม
（１３）	การใช้บัญชีของผู้ใช้บริการรายอื่น การให้ยืม หรือโอนบัญชีของตัวเองหรือสิทธิและหน้าที่อื่น ๆ 
ที่เกี่ยวกับแอปพลิเคชันนี้ 
（１４）	นอกจากนั้น การกระทำที่ OTIT ได้พิจารณาเห็นว่าไม่เหมาะสมและขัดต่อวัตถุประสงค์ของเงื่อนไขนี้ และจุดประสงค์การใช้งานของแอปพลิเคชันนี้  

ข้อ 7   (การชดเชยความเสียหาย)
１   ในกรณีก่อให้เกิดความเสียหายโดยตรงหรือโดยอ้อมต่อ OTIT อันเนื่องมาจากผู้ใช้ละเมิดเงื่อนไขนี้ โดยเจตนาหรือประมาทเลินเล่อ ผู้ใช้ต้องรับผิดชอบความเสียหายทั้งหมดต่อ OTIT (ค่าใช้จ่ายผู้เชียวชาญ เช่น ค่าทนายความ ค่านักวิชาการ และรวมถึงค่าบุคลากรที่ทาง OTIT เห็นว่าจำเป็นในการจัดการ )
２　ผู้ใช้จะต้องรับผิดชอบต่อความเสียหายใด ๆ ที่เกิดจากผู้ใช้ได้กระทำข้อต้องห้ามที่ระบุไว้ใน ข้อ 6 หรือความเสียหายใด ๆ ที่เกิดจากผู้ใช้ต่อผู้ใช้บริการรายอื่นหรือต่อบุคคลที่สาม โดย OTIT จะไม่รับผิดชอบใด ๆ ทั้งสิ้น

ข้อ 8  (การสิ้นสุดการใช้บริการแอปพลิเคชันนี้)
１    ผู้ใช้สามารถยกเลิกการใช้งานแอปพลิเคชันนี้ได้ตลอดเวลาโดยการถอนการติดตั้งแอปพลิเคชันนี้ หรือตามวิธีอื่น ๆ ที่กำหนดโดย OTIT 
２  แม้หลังจากสิ้นสุดการใช้บริการแอปพลิเคชันนี้แล้วก็ตาม ผู้ใช้จะไม่ได้รับการยกเว้นภาระการผูกพันทางหน้าที่และหนี้สินทั้งหมด (รวมถึง แต่ไม่จำกัด เพียงการชดเชยความเสียหาย) ภายใต้สัญญาการใช้บริการนี้ที่มีต่อ OTIT และ
บุคคลที่สาม
３　OTIT สามารถเก็บรักษาและใช้ข้อมูลที่ผู้ใช้ส่งให้ OTIT ได้  แม้ว่าหลังจากผู้ใช้ได้สิ้นสุดการใช้บริการแอปพลิเคชันนี้แล้วก็ตาม

ข้อ 9  (ข้อจำกัดความรับผิดชอบของประกัน)
１    OTIT จะไม่มีการรับประกันใด ๆ ทั้งสิ้น ในการทำงานของแอปพลิเคชันนี้ รวมถึงอุปกรณ์การปฏิบัติ อัปเดตเวอร์ชัน หรือเกี่ยวกับการให้บริการความปลอดภัยของแอปพลิเคชันนี้ เป็นต้น  
２    OTIT สามารถเปลี่ยนแปลง เพิ่มเติม หรือยกเลิก เนื้อหาทั้งหมดหรือบางส่วนของแอปพลิเคชันนี้ โดยไม่ต้องแจ้งผู้ใช้ให้ทราบล่วงหน้า หรือระงับชั่วคราว หยุด หรือยุติ การให้บริการทั้งหมดหรือบางส่วนของแอปพลิเคชันนี้ได้  ทาง OTIT จะไม่รับผิดชอบต่อความเสียหายใด ๆ ที่เกิดขึ้นกับผู้ใช้ตามข้อ 9 นี้
３     ผู้ใช้ทราบล่วงหน้าว่า การใช้งานบางส่วนหรือทั้งหมดของแอปพลิเคชันนี้ อาจถูกจำกัดเนื่องจากการเปลี่ยนแปลง
เงื่อนไขการใช้งาน และนโยบายการดำเนินการของผู้จำหน่ายแอปพลิเคชัน เช่น AppStor, GooglePlay  เป็นต้น 
４    หากมีข้อพิพาทเกิดขึ้นระหว่างผู้ใช้ หรือระหว่างผู้ใช้กับบุคคลที่สาม เกี่ยวกับแอปพลิเคชันนี้ ผู้ใช้ต้องแจ้งให้ OTIT
 ทราบและแก้ไขปัญหา โดยผู้ใช้จะต้องรับผิดชอบค่าเสียหายเอง ซึ่ง OTIT จะไม่เกี่ยวข้องในข้อพิพาทดังกล่าว และไม่มีการรับผิดชอบใด ๆ 
５    OTIT จะไม่มีการรับผิดชอบความเสียใด ๆ ที่เกิดขึ้นกับผู้ใช้เกี่ยวกับผู้ใช้ ใช้บริการแอปพลิเคชันนี้ 
ข้อ 10  (การใช้บริการจากภายนอก)
１ ผู้ใช้แอปพลิเคชันนี้ที่มีการใช้บริการจากภายนอกจะต้องปฏิบัติตามเงื่อนไขนี้ หรือเงื่อนไขการใช้บริการจากภายนอกและเงื่อนไขอื่น ๆ (กรณีมีการเปลี่ยนแปลงเงื่อนไขและรวมถึงหลังการเปลี่ยนแปลงเงื่อนไข) 
２   เกี่ยวกับการบริการจากภายนอก บริษัทหรือบุคคลภายนอกนั้นจะต้องรับผิดชอบเอง ทาง OTIT จะไม่มีการรับประกันใด ๆ ทั้งสิ้น เกี่ยวกับการทำงานของบริการจากภายนอกจะต้องมี ความถูกต้องมีประโยชน์ ไม่มีปัญหาใด ๆ ไม่ละเมิดสิทธิ์ของบุคคลที่สาม อุปกรณ์การปฏิบัติ อัปเดตเวอร์ชันหรือเกี่ยวกับการให้บริการความปลอดภัยของแอปพลิเคชันนี้ 
ข้อ 11  (กฎหมายที่ใช้บังคับและอำนาจศาล)
１   ให้ถือว่าฉบับภาษาญี่ปุ่นเป็นฉบับทางการ และให้อยู่ภายใต้บังคับแห่งกฎหมายญี่ปุ่น
２   ข้อพิพาททั้งหมดที่เกิดจากแอปพลิเคชันนี้หรือเงื่อนไขนี้ หรือเกี่ยวข้องกับแอปพลิเคชันนี้หรือเงื่อนไขนี้ ให้อยู่ภายใต้เขตอำนาจของศาลแขวงโตเกียว เฉพาะเขตอำนาจของศาลชั้นต้นเท่านั้น
【กฎเกณฑ์ที่เพิ่มเติม】
เงื่อนไขการใช้บริการนี้จะมีผลบังคับใช้ตั้งแต่  วันที่ 1   เดือน  2    เรวะปี  2021
